700,1,0,
1 ხუცესი რჩეულ ქალბატონს და მის შვილებს, რომლებიც მე ჭეშმარიტად მიყვარს, და არა მხოლოდ მე, არამედ ყველას, ვინც შეიცნო ჭეშმარიტება
2 ჭეშმარიტების გამო, რომელიც არის ჩვენ შორის და ჩვენთან იქნება უკუნისამდე.
3 იყოს თქვენთან მადლი, წყალობა, მშვიდობა მამა ღმერთისა და მამის ძის, უფალ იესო ქრისტეს, მიერ ჭეშმარიტებითა და სიყვარულით.
4 გავიხარე ფრიად, რადგან ვნახე შენ შვილთაგან ჭეშმარიტებით მავალნი, ისე როგორც მცნება მივიღეთ მამისგან.
5 და ახლა გევედრები შენ, ქალბატონო, — ახალ მცნებას არ გწერ შენ, არამედ იმას, რაც გვქონდა დასაბამიდან — რომ გვიყვარდეს ერთმანეთი.
6 და ეს არის სიყვარული, რომ მისი მცნებებისამებრ ვიაროთ. და ეს არის მცნება, რომელიც ისმინეთ დასაბამიდან, რათა მას მისდიოთ;
7 რადგან შემოვიდა ამ სოფელში მრავალი მაცდური, რომელიც არ აღიარებს იესო ქრისტეს, ხორციელად მოსულს; ეს არის მაცდური და ანტიქრისტე.
8 გაუფრთხილდით თავს, რომ არ დავკარგოთ, რაც მოვიმუშაკეთ, არამედ სრული საზღაური მივიღოთ.
9 ვინც არღვევს და არ დგას ქრისტეს მოძღვრებაზე, მას ღმერთი არა ჰყავს; ხოლო ვინც დგას ქრისტეს მოძღვრებაზე, მას ჰყავს მამაც და ძეც.
10 თუ ვინმე მოდის თქვენთან და ეს მოძღვრება არ მოაქვს, ნუ მიიღებთ მას სახლში და ნუ ეტყვით მას: გიხაროდეს. —
11 რადგან ვინც ეტყვის მას: გიხაროდეს. — თანაზიარია მისი ბოროტი საქმეებისა.
12 ბევრი მქონდა თქვენთვის მოსაწერი, მაგრამ არ ვისურვე ფურცლით და მელნით, რადგან ვიმედოვნებ, რომ მოვალ თქვენთან და პირისპირ დაგელაპარაკებით, რათა ჩვენი სიხარული სრულყოფილი იყოს.
13 მოკითხვას გითვლიან შენ შენი რჩეული დის შვილები. ამინ.
